# -*- mode: mandoku-view; -*-
#+TITLE: 敬軒文集
#+DATE: 2015-08-25 00:19:48.679178
#+PROPERTY: ID KR4e0100
#+PROPERTY: BASEEDITION WYG    
#+PROPERTY: JUAN 目錄
<pb:KR4e0100_WYG_000-1a>¶
欽定四庫全書　　　　　集部六¶
　敬軒文集目録　　　　　别集類五(明/)¶
　　巻一¶
　　　賦¶
　　　古詩¶
　　巻二¶
　　　古詩¶
　　　歌¶
<pb:KR4e0100_WYG_000-1b>¶
　　巻三¶
　　　歌行¶
　　巻四¶
　　　絶句¶
　　巻五¶
　　　絶句¶
　　巻六¶
　　　律詩¶
<pb:KR4e0100_WYG_000-2a>¶
　　巻七¶
　　　律詩¶
　　巻八¶
　　　律詩¶
　　巻九¶
　　　律詩¶
　　巻十¶
　　　律詩¶
<pb:KR4e0100_WYG_000-2b>¶
　　巻十一¶
　　　雜著¶
　　巻十二¶
　　　書¶
　　巻十三¶
　　　序¶
　　巻十四¶
　　　序¶
<pb:KR4e0100_WYG_000-3a>¶
　　巻十五¶
　　　序¶
　　巻十六¶
　　　序¶
　　巻十七¶
　　　序¶
　　巻十八¶
　　　記¶
<pb:KR4e0100_WYG_000-3b>¶
　　巻十九¶
　　　記¶
　　巻二十¶
　　　哀辭¶
　　　祭文¶
　　巻二十一¶
　　　碑¶
　　巻二十二¶
<pb:KR4e0100_WYG_000-4a>¶
　　　墓誌銘¶
　　　墓表¶
　　巻二十三¶
　　　墓表¶
　　　行狀¶
　　巻二十四¶
　　　箴¶
　　　銘¶
<pb:KR4e0100_WYG_000-4b>¶
　　　贊¶
　　　章奏¶
　　　　(臣/)等謹案敬軒文集二十四巻明薛瑄撰其¶
　　　　門人闗西張鼎所編初瑄集未有刋本瑄孫¶
　　　　刑部員外郎禥以藁付常州同知謝庭桂雕¶
　　　　板未竟而罷𢎞治己酉監察御史暢亨得其¶
　　　　稿於毘陵朱氏鼎又從亨得之字句舛訛多¶
　　　　非其舊因重為校正凡三易稿而成書共得¶
<pb:KR4e0100_WYG_000-5a>¶
　　　　詩文一千七百篇釐為二十四巻鼎自為序¶
　　　　引朱子贊程子布帛之文菽粟之味二語為¶
　　　　比殆無愧詞考自北宋以来號為大儒者朱¶
　　　　子之外率不留意於文章如邵子擊壤集之¶
　　　　類道學家謂之正宗詩家究謂之別派相沿¶
　　　　至莊㫤之流遂以太極圖兒大先生帽子髙¶
　　　　送我兩包陳福建還他一疋好南京等句命¶
　　　　為風雅嫡派雖羽翼之者大言刼制究不足¶
<pb:KR4e0100_WYG_000-5b>¶
　　　　以厭服人心明代醇儒瑄為第一而其文章¶
　　　　雅正具有典型絶不以語録方言縱情破格¶
　　　　其詩如翫一齋之類亦間涉理路而大致冲¶
　　　　澹髙秀吐言天拔往往有陶韋之風蓋有徳¶
　　　　有言瑄足當之然後知徒以明理載道為詞¶
　　　　常談俚語無不可以入文者猶客氣矣乾隆¶
　　　　四十三年五月恭校上¶
　　　　　　　總纂官(臣/)紀昀(臣/)陸鍚熊(臣/)孫士毅¶
<pb:KR4e0100_WYG_000-6a>¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0100_WYG_000-7a>¶
敬軒文集原序¶
布帛之文菽粟之味朱子嘗以是而賛程子矣布帛可¶
以常衣菽粟可以常食聖賢著述立言亦猶是也舎此¶
則竒怪隠僻不經於世若左氏浮誇莊周荒唐是已君¶
子所不與焉先師敬軒薛先生有見於此故其著述立言¶
淺近平易使人易知豈竒怪隠僻不經於世者所可擬¶
哉先生名瑄字德温别號敬軒世為山西河津人自幼¶
篤信好古博學善記所著有讀書録續讀書録河汾詩¶
<pb:KR4e0100_WYG_000-7b>¶
集行於世惟文集則先生孫前刑部員外郎禥曽託前¶
常州同知謝庭桂板刋未就今年夏四月前監察御史¶
暢亨先生同郷謫官陜右道過鎮陽予因訪前集暢曰¶
某於毘陵朱氏得之矣予喜而閱之但舛訛非原本矣¶
因倣唐昌黎集校正編輯總千七百篇分為二十四巻¶
凡三易稿始克成編於戲先生文集流落江南二十餘¶
年今傳於世豈非其數有所待與先生永樂庚子河南¶
郷試第一登辛丑進士宣德丁未初授行在廣東道監¶
<pb:KR4e0100_WYG_000-8a>¶
察御史正統丙辰擢山東按察司提學僉事陞大理寺¶
左右少卿以獄事詿誤閒居七年正統己巳用言官薦¶
左遷大理寺丞景泰庚午奉勅總督松潘糧餉事竣陞¶
南京大理寺卿未幾改北京大理寺天順丁丑陞禮部¶
右侍郎兼翰林院學士入内閣轉左侍郎越五月以疾¶
在告懇乞休致通前章三上方得俞允時年六十九矣¶
天順甲申夏六月終於家朝廷遣官諭祭為營葬事贈¶
禮部尚書謚文清予嘗記先生設教河汾一時及門之¶
<pb:KR4e0100_WYG_000-8b>¶
士雲集川滙鼎方十五六先生格言至論耳濡目染猶¶
能憶其一二惜乎少年不及向學大抵先生剛方正大¶
以聖賢為師處已接物不詭隨不屈撓講論經書窮究¶
義理自一身一心推之至於萬事萬物然後約之以歸¶
於一其餘子史百家靡不淹貫究竟至極尤䆳於性理¶
之學周易太極圖西銘近思録未嘗釋手常瞑目端坐¶
思索有得欣然見於顔面其學盖已至於樂之之地矣¶
言動舉止悉合規度可為人法辭受取予一决於義終¶
<pb:KR4e0100_WYG_000-9a>¶
日衣冠危坐望之儼然可畏雖燕閒亦然居家孝弟忠¶
信對妻子如嚴賓及至接人和氣可掬不語人以其所未¶
至嘗以程門教人居敬窮理接引後學晚年造詣髙明踐¶
履篤實益至純熟其詩文平易冲澹渾成不假雕刻誠¶
所謂布帛菽粟切於民生日用而不可缺者也讀者自¶
當得之予早侍几席壯歴宦途老無所得追思誨諭不¶
可及也先生歴官政績載在國史其風節道德自有天¶
下後世公論在不敢私𢎞治已酉夏五月端陽門人關¶
<pb:KR4e0100_WYG_000-9b>¶
西張鼎序¶
